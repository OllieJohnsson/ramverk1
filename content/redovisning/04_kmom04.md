---
---
Kmom04
=========================

<!-- Hur gick arbetet med att lyfta ut koden ur redovisa-sidan och placera i en egen modul, några svårigheter, utmaningar eller annat värt att nämna? -->
Det mesta gick bra vid uppdelningen till egen modul. Jag fick en del problem med att min modul fungerade lokalt men inte på student-servern. Felsökning tog väldigt lång tid då jag inte fick något ordentligt felmeddelande. Till slut upptäckte jag att remserverns router-fil hade en annorlunda struktur jämfört med min weather-moduls. Efter lite trixande fick jag det att funka genom att efterlikna strukturen från remservern.

<!-- Gick det bra att publicera på Packagist och ta emot uppdateringar från GitHub? -->
Det gick bra att publicera modulen på Packagist. Jag kunde logga in med mitt GitHub-konto. Uppdateringar hämtas från GitHub, även om det tar någon minut varje gång.

<!-- Fungerade det smidigt att åter installera modulen i din redovisa-sida med composer, kunde du följa din egen installationsmanual? -->
Det var inga problem att återinstallera min modul i redovisa-sidan. Jag beskrev tillvägagångssättet i README.md. Man kan välja att skriva in rsync-kommandona ett och ett eller använda ett bash-script för att sköta allt automatiskt.

<!-- Hur väl lyckas du enhetstesta din modul och hur mycket kodtäckning fick du med? -->
Till en början fick jag 100% kodtäckning på de delar som rör min modul. Däremot var jag tvungen att ta med `StyleChooser/StyleChooserController.php` i min src-katalog. Den användes tydligen av `Anax/Page` någonstans och jag kunde inte hitta var man kunde plocka bort den. Jag gav upp och nöjde mig med 70% täckning totalt. Men innan jag skulle skicka in kollade jag en gång till och hittade att man kunde använda en annan template-fil: `anax/v2/layout/default` i `page.php`. Det gjorde att jag kunde plocka bort `StyleChooser/StyleChooserController.php` från modulens src-katalog och nådde 100% kodtäckning totalt.

<!-- Några reflektioner över skillnaden med och utan modul? -->
Jag tycker det känns bättre att köra med moduler än utan. Det känns rätt att kunna återanvända kod på det sättet. Det känns också bra att kunna uppdatera en moduls kod på ett separat ställe utan att riskera att förstöra något i den övriga koden. Delning av koden underlättas också.

<!-- Vilket ramverk undersökte du och hur hanterar det ramverket paketering, moduler och versionshantering? -->
Jag kikade på en del ramverks gitHub-repon som alla verkar använda sig av moduler. Laravel kräver till och med några moduler från Symfony enligt deras `composer.json`. Om man kollar på Laravels och Symfonys versioner på GitHub verkar de båda följa semantisk versionshantering. Versionsnumren består av tre siffror och eventuellt en BETA-tag.

<!-- Vilken är din TIL för detta kmom? -->
Veckans TIL är att jag har fått större förståelse för hur composer och `composer.json` fungerar. Även GitHub-kommandon känns mer självklara nu.

Det hände ett par gånger att mina dagliga calls till [darksky.net](http://darksky.net) tog slut. Det blir ju 30 stycken när man hämtar historiken. Kanske borde jag kolla på hur man kan cacha information för att minska den risken.
