---
---
Kmom10
=========================

<!-- Detta innehåll är skrivet i markdown och du hittar innehållet i filen `content/redovisning/10_kmom10.md`.

1.1 För varje krav du implementerat, dvs 1-6, skriver du ett textstycke om ca 5-10 meningar där du beskriver vad du gjort och hur du tänkt. Poängsättningen tar sin start i din text så se till att skriva väl för att undvika poängavdrag. Missar du att skriva/dokumentera din lösning så blir det 0 poäng. Du kan inte komplettera en inlämning för att få högre betyg.

Publicera på studentservern. -->

###Krav 1, 2, 3
Temat för mitt projekt kom jag på en bit in. Jag valde filmen The Room som jag nyligen hade sett igen. Den är tänkt som en seriös film av regissören och huvudrollsinnehavaren Tommy Wiseau. Men resultatet blev så fruktansvärt dåligt att den har fått kultstatus. Sidan är till för att ge svar på de många frågor man får efter att ha sett filmen.

Man loggar in genom en dropdown-meny i navbaren. Därifrån går det även att registrera en ny användare.
När man är inloggad får man möjlighet att skapa och svara på frågor och kommentera frågor och svar. I navbaren visas nu din gravatar med länkar för att komma åt din profil eller att logga ut. Jag modifierade `src/Navigation/Navbar.php` för att visa olika meny-alternativ beroende på om man är inloggad eller ej. Under profil går det att redigera dina uppgifter. Här visas också alla dina frågor och svar.

På första-sidan visas de senast ställda frågorna, de mest använda taggarna och de användare som varit mest aktiva. Jag beräknade användarnas aktivitet genom att addera antalet ställda frågor, givna svar och kommentarer.

Under `/questions` visas alla frågor sorterade efter när det senaste svaret postats eller när frågan ställts. Jag lärde mig MySQL-funktionen `coalesce()` som först kollar ett värde, är det null används istället nästa. Jag lade även till information om vem som postat det senaste svaret och hur många svar varje fråga har. Via plus-ikonen högst upp går det att skapa nya frågor. När man klickar på "Lägg till tag" byggs en array på och ett ul-elemets innehåll uppdateras.

Under `/questions/:id` visas nuvarande fråga med alla svar. Här finns också länkar till frågans alla taggar. Det går att svara på en fråga via knappen "svara" som jag lade både högst upp och längst ner. Det går att kommentera frågor och svar via länken med pil-nedåt-symbolen, genom den visas också alla tidigare kommentarer. Jag löste det så att formulären visas och döljs med hjälp av lite javascript. Man kan också se hur många kommentarer respektive fråga och svar har.

Klickar man på "Taggar" i navbaren visas en lista på all använda taggar. Klickar man vidare på en tag visas de frågor som använder taggen.

På om-sidan har jag samlat lite information om filmen The Room. Här finns länk till IMDB, plot och ett urval av citat.

Jag byggde en dynamisk header-vy som jag använde på de flesta sidor. Den tar emot argument för att visa tillbaka-länk, titel och action-länk. Jag återanvände även en del andra vyer som t.ex. `view/oliver/questions/user-view.php` på flera ställen.



###Krav 4
När man är inloggad och inne på en fråga som man själv ställt, visas länkar vid varje svar för att markera detta som accepterat. En kolumn i databas-tabellen sätts då till true, möjligheten att acceptera andra svar för samma fråga försvinner och det accepterade svaret markeras med en bock.

Man kan ge varje svar, fråga och kommentar antingen ett ett poäng plus eller ett poäng minus. Det görs via pilarna vid respektive inlägg, där också det totala betyget syns. När det är gjort försvinner möjligheten för den användaren att ranka just det inlägget. Hade jag haft mer tid hade jag nog lagt till möjligheten att ändra sitt betyg.




<!-- 1.2 Skriv ett allmänt stycke om hur projektet gick att genomföra. Problem/lösningar/strul/enkelt/svårt/snabbt/lång tid, etc. Var projektet lätt eller svårt? Tog det lång tid? Vad var svårt och vad gick lätt? Var det ett bra och rimligt projekt för denna kursen? -->
###Avslutningsvis
Projektet gick bra att genomföra överlag. Men jag har strukturerat om min kod en hel del under loppets gång, vilket har tagit ganska mycket tid men också lett till bättre och mer återanvändbar kod.

Jag fick en del problem med att `findById()` från `vendor/anax/database-active-record/src/DatabaseActiveRecord` inte fungerade. Jag löste det först med att använda `findAllWhere()[0]`, men efter ett tag såg jag att `findWhere()` som `findById()` anropar inte returnerade resultatet. Jag lade själv till `return` och sen fungerade det. Det finns med i beskrivningen av installationen i `README.md`.

Det gick en del tid till att sätta sig in i och använda ActiveRecord, vilket vi kanske kunde övat lite mer på under kursmomenten. Jag kände inte att jag fick full koll på hur det ska användas och man hade säkert kunnat lösa det enklare.

Jag fick upp mina badges på GitHub och alla passerar. Däremot har jag inte lagt någon kraft på enhetstestningen av projektet. Hade jag haft mer tid skulle jag gjort det och eftersom det inte fanns med som krav valde jag att prioritera annat.




Jag tycker det har varit en bra kurs och jag har lärt mig en hel del om hur man kan förbättra strukturen på sin kod. B.la. med hjälp av dependency-inections och designmönstret MVC. Jag känner också att jag blivit bättre på enhetstestning. Kursens material har varit bra. Det har varit mer artiklar och externa videos än det brukar. Man tvingades också fördjupa sig i en del andra ramverk under kursmomenten, vilket inte skadar. Jag är nöjd och skulle rekommendera kursen till vänner och kollegor. Den får 8/10 av mig.



<!-- Tagga din me/redovisa i v10.0.0 och publicera på GitHub. -->

<!-- Ta en kopia av texten på din redovisningssida och kopiera in den på läroplattformen i redovisningen. Glöm inte länka till din me-sida och projektet samt till GitHub repot. -->
