---
---
Kmom02
=========================

<!-- Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det? -->
Jag har testat på MVC i Swift tidigare. Där använde jag mest modell-lagret för att göra om datan till lätthanterliga objekt. Men nu har jag lärt mig att det även passar bra att bearbeta datan i modellen. Det blir en bättre uppdelning.

En fördel med kontroller/modell är att kontrollern egentligen bara får i uppgift att ta användarens request och påverka modell och vy på rätt sätt. Sen sköts modellens logik och påverkan av dess data inuti modellen. På så sätt blir det enkelt att återanvända de olika delarna ifall det skulle behövas.

<!-- Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord? -->
Jag såg videon [Introduction to SOLID](https://www.youtube.com/watch?v=86Tt2pW9pv4) som låg i guiden. Först tyckte jag att den verkade lite väl lång, men jag gav den en chans. Föreläsaren förklarade på ett bra sätt och jag snappade upp många bra tips.

###I SOLID innefattas 5 principer.

**Single responsibility principle**

En klass ska bara ha ett användningsområde. Ifall man tvingas använda för många 'och' när man beskriver klassens funktion bör den delas upp.

**Open/closed principle**

Klasser ska gå att extenda men inte modifiera. Så om man vill lägga till nya funktioner i en klass är det bättre att uppdatera eller lägga till nya interface. Skulle man istället gå in och ändra befintlig kod i klassen är risken större att man förstör något.

**Liskov substitution principle**

Subklasser ska ärva ifrån basklasser. En subklass ska ha samma funktionalitet som dess basklass. Ändras något i basklassen ska även subklasserna påverkas.

**Interface segregation prinicple**

Klasser ska inte ha metoder de inte använder. Istället för att låta klasser implementera interface med en mängd metoder är det bättre att dela upp interfacet i mindre delar och bara implementera just det som behövs.

**Dependency inversion principle**

Man vill inte ha en hård koppling mellan t.ex. en klass och en service-klass. Istället för att instansiera `$service` inuti klassen kan man skicka in värdet via konstruktorn eller en setter-metod. Ifall man sen skulle vilja ändra `$service` är det enkelt att göra utifrån utan att påverka klassen.

###Reflektioner

<!-- Har du någon erfarenhet av designmönster och kan du nämna och kort förklara några designmönster du hört talas om? -->
Jag har som sagt testat på MVC lite tidigare. Ett annat designmönster jag hört talas om är **MVVM**. Det påminner mycket om MVC, men vyn har ingen koppling till modell-lagret utan ett modell-vy-lager istället. Det ger vyn precis den informationen som ska presenteras i rätt format och vyn behöver inte utföra några beräkningar alls.


<!-- Vilket ramverk valde du att studera manualen för och fann du något intreesant? -->
Jag studerade manualen för **Laravel**. En intressant sak jag hittade var **Route Model Binding**. Man kan tydligen använda en route som `api/users/{user}` och Laravel hittar automatiskt vilken `user` som matchar det givna ID:t och skickar in den i routen.

<!-- Vilken är din TIL för detta kmom? -->
Veckans TIL är att jag har bättre förståelse för hur koden ska delas upp enligt MVC. Jag har nu också SOLID i bakhuvudet hela tiden när jag kodar. Även "små kontrollers" och "dumma vyer" lades på minnet.
