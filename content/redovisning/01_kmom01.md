---
---
Kmom01
=========================
<!-- Gör din egen kunskapsinventering och se vilka delar du kan, vilka delar du behöver bli bättre på och vilka delar har du ännu inte koll på?

Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.
 -->
###Kunskapsinventering

Efter att ha läst igenom **PHP the right way** känner jag att jag har ganska bra koll på följande:

* Namespace
* Exceptions
* Interacting with databases
* Templating

Namespace är inte så mycket att prata om, det gäller bara att komma ihåg att använda rätt. Det kan ibland vara svårt att utläsa felet när man missat att sätta rätt namespace.

Databas delen kunde jag redan sedan databas-kursen, men det är alltid bra med upprepning.

Jag tycker att jag fått till en bra struktur när det kommer till routes och vyer. Det blev dessutom mer ordning och reda efter jag infört kontroller-klasser. Jag håller nu template-filerna så små som möjligt och lägger logiken i kontrollern.

**Vill bli bättre på:**

* Dependency injections
* Designmönster
* Testing
* Servers and Deployment

Dependency injections har jag fått lite koll på. Det handlar om göra klasser mer flexibla och minska beroendet av moduler. Man kan t.ex. "injekta" ett beroende vid initieringen av en klass och på så sätt skapa flera klasser av samma typ som använder olika moduler. Men jag vill träna mer på dependency injections och bli bättre på det.

Designmönster ska bli kul att lära sig mer om. Jag har använt mig lite av MVC i mitt individuella projekt, men då i Swift. Jag tycker det känns som ett bra sätt att strukturera koden på och jag vill lära mig hur det fungerar i PHP.

Jag vill bli bättre på enhetstestning. Jag vill lära mig mer hur man ska tänka när man skriver sin kod för att underlätta för testning. Just nu tar testningen längre tid än den borde och jag har ofta fått gå tillbaka och ändra i koden för att kunna testa den över huvud taget.

**Inte koll på än:**

* Security

Säkerhet har vi inte pratat så mycket om än så länge. Vi har gått igenom t.ex. hur man kan kontrollera vad som skrivs ut på en sida med hjälp av htmlentities. Säkerhet känns som en viktig del i webb-sammanhang och därför vill jag lära mig mer om hur man kan skydda sin sida på olika sätt.



<!-- Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)? -->
###De populäraste PHP-ramverken 2018:

* Laravel
* Symfony
* Phalcon
* FuelPHP
* Zend Framework
* PHPixie
* CakePHP
* Yii

*Källa: [dailyrazor](https://www.dailyrazor.com/blog/best-php-frameworks/)*

###Reflektioner

<!-- Berätta om din syn/erfarenhet generellt kring communities och specifikt communities inom opensource och programmeringsdomänen. -->
Communities kan vara användbara när det gäller att få hjälp och utbyta erfarenheter. Man får kontakt med människor som är lika engagerade inom ett ämne som en själv. En stor fördel med opensource-communities är att användare kan vara med och påverka hur ett projekt utvecklas.

Personligen håller jag mig oftast utanför communities och använder google när jag behöver hjälp. Men jag ska börja engagera mig mer.

<!-- Vad tror du om begreppet “en ramverkslös värld” som framfördes i videon? -->
Föreläsaren i videon [Towards a frameworkless world](https://www.youtube.com/watch?v=aFhwnjFF96I) menar att ramverk inte är nödvändigtvis är ramverk. De mest nedladdade paketen från olika ramverk är oftast inte ramverket själv utan enskilda bibliotek. Istället för att använda ett ramverk kan man plocka komponenter ur olika ramverk som passar ens projekt. Det är en bra taktik då det också följer SOLID-principen som säger att klasser inte ska vara beroende av varandra.

<!-- Hur gick det att komma igång med din redovisa-sida? -->
Det var inga problem att komma igång med redovisa-sidan. Jag anpassade och stylade den med hjälp av ett eget tema som jag skrev i less. På vissa ställen var det svårt att få till stylen precis som jag ville och samtidigt använda ramverkets hantering av bild och text. Jag får gå igenom filerna närmare så jag får bättre koll på hur det är uppbyggt.

<!-- Några funderingar kring arbetet med din kontroller? -->
Jag testade på kontrollers i oophp-projektet så jag hade lite grundläggande kunskaper där. Men jag tycker det blev bättre denna veckan. Nu använde jag mig av en router i config/router/ som gav större kontroll över hur mina paths blev. I `1000_ip-validator.php` ligger två kontrollers som båda utgår från monteringspunkten `ip-validator`. Jag använde mig också av ett trait: `ValidateIpTrait.php` eftersom mina två kontrollers använde sig av samma funktionalitet.

Testningen av kontrollerna gick bra och jag nådde 100%. Jag testade bland annat så att rätt ip-typ skrevs ut vid olika inputs.


<!-- Vilken är din TIL för detta kmom? -->
Denna veckans TIL är hur man enhetstestar kontroller-klasser. Jag har lärt mig hur man kan skapa di genom en setup-metod som körs innan varje test.
